Tento repozitár je takou našou virtuálnou knihou, zbierkou užitočných, odskúšaných a sem-tam aj zábavných poznatkov, ktoré sme počas nášho programátorského života nazbierali. Nečakajte však ďalší programovací tutoriál ani zázračný zoznam „best practices“ – predpokladáme, že programovať aspoň trochu viete (napr. `print("Hello, World")`). Skôr si to predstavte ako súbor technických rozprávok od programátorov, ktorí zažili svoje a rozhodli sa podeliť o získané múdrosti, aj tie nadobudnuté tou menej príjemnou cestou.

Podľa nás sa za každou rovnicou, riadkom kódu či komplikovaným grafom skrýva prvotná myšlienka, ktorá stojí za tým, prečo veci fungujú. Práve preto je naším hlavným cieľom *intuícia nad definíciou*. Nebudeme vás preto zahlcovať suchými poučkami, ale prostredníctvom rôznych prirovnaní a slovných hračiek sa pokúsime priblížiť aj tie často neuchopiteľné myšlienky. Možno niekedy niečo až príliš zjednodušíme a zanedbáme (pre nás) nepodstatné technické detaily, no veríme, že výsledok bude o to pochopiteľnejší a ľahšie uchopiteľný.

Vitajte v tejto zbierke programátorských postrehov a trikov – možno vás niečo naučí, možno len pobaví, ale hlavne vám pripomenie, že v programovaní nie ste sami! 🚀

# Obsah

## 🧙‍♂️ Low-level čarodejníctvo
- Bajtový karneval – alebo ako na bity v bajtoch,
- [Pointery, lístočky na chladničke a Minotaurus](články/pointery/text.md)
- Callbacky a kto ich volá? – tajomná komunikácia medzi funkciami,
- Nepočítaj, všetko už je v lookup tabuľkách – predpovedaj budúcnosť?

 ## 🏗️ Výstavba veľkých aplikácií
- Komentáre zanechávajú viac než odkaz – tvoria v mapu pre labyrint,
- Objektovo-relačné mapovanie – svet, kde sa tabuľky stávajú triedami

 ## 🧩 Programovacie paradigmy
- Stavový diagram náladového stroja – lebo aj kód má svoje nálady
- Procedurálne programovanie – keď kód plynie ako recept na sviečkovú
- Objektovo orientované programovanie – enkapsulujeme, dedíme, (strácame sa), polymorfujeme!
- Funkcionálne programovanie – kde sa funkcie chovajú ako hodnoty, čo nemajú postranné úmysly.